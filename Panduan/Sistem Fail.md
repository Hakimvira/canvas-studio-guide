# Sistem Fail

<img src="../Assets/file manager.png" />

Aplikasi ini datang dengan sistem fail yang tersendiri. Di sini, data - data penting seperti hasil kerja pengguna, maklumat berus dan lain - lain disimpan. Perlu diingatkan, data - data ini disimpan di dalam pelayar web pengguna. Jika pengguna membersihkan segala data - data yang ada di pelayar web, data - data aplikasi ini turut akan hilang. 

Untuk mengakses sistem fail ini, pengguna perlu ke File > File Manager. Pengurus fail akan dibuka di dalam aplikasi ini.

Sistem fail ini berfungsi seperti sistem fail yang biasa. Pengguna boleh mengubah nama atau membuang fail. Pengguna juga boleh menyusun fail-fail yang ada mengikut kehendak pengguna. Pengguna juga boleh menukar kepada paparan grid ke paparan senarai.

### Menyimpan Hasil Kerja (Projek)

Pengguna mempunyai pilihan sama ada untuk menyimpan projek ke dalam sistem fail atau mengeksport projek ke dalam komputer pengguna. Untuk menyimpan projek ke dalam sistem fail aplikasi, pengguna perlu pergi ke File > Save As > Project. Jika projek itu telah disimpan di dalam sistem fail itu dan pengguna cuba menyimpan fail yang sama, fail yang telah disimpan itu akan dikemaskini dengan data yang baru.

Untuk mengeksport ke komputer pengguna, pengguna perlu pergi ke File > Export. Di sini pengguna ada dua pilihan sama ada untuk mengeksport projek ke dalam bentuk .csd (Canvas Studio Data) atau .psd (Photoshop document). Fail .csd hanya boleh dibuka oleh aplikasi ini sahaja. Jika pengguna mahu meneruskan projek ke aplikasi lain seperti photoshop, pengguna perlu mengeksport projek ke dalam bentuk .psd. Buat masa ini, aplikasi ini tidak menyokong untuk memuatkan fail .psd.